|0| IVLIVS EPISCOPVS, SERVVS SERVORVM DEI, AD PERPETVAM REI MEMORIAM.
|1| Quoniam per literarum studia Christi fideles bonis moribus uirtutibusque ornantur, quodam rore caelico respersi sapientiae et intellectus spiritum nanciscuntur et praestant postmodum cunctis opem sanioris consilii, dignum extimamus nos uotis illis benigne, charitatiue et opportuna subuentionis auxilia
|2| impendere. Dudum siquidem omnia praestimonia, praestimoniales portiones ac simplicia caeteraque beneficia ecclesiastica apud Sedem Apostolicam tunc uacantia et in antea uaccatura collactioni ac dispositioni nostrae reseruauimus, decernentes ex
|3| tunc irritum et inane si secus super his a quoquam quauis auctoritate scienter uel ignoranter contigerit attemptari. Cum itaque postmodum unum seu una pontificale nuncupatum de Alocace et Gomez Cardeña, ac aliud seu alia in eisdem necnon reliquum seu reliqua in Sancti Laurentii Hispalis, 
|4| ac aliud seu alia pontificalis in eisdem Sancti Nicolai, necnon reliquum seu reliqua in de la Parra, locorum Ecclesiis Hispalensis et Pacensis dioecesis praestimonia seu praestimoniales portiones aut simplicia beneficia, per liberam resignationem dilecti filii 
|5| magistri Roderici de Sanctaella, archidiaconi de Reina in Ecclesia Hispalensi, notarii nostri de illis, quae tunc obtinebat per dilectum filium Ioannem de Carmona, clericum Hispalensem, procuratorem suum ad hoc ab eo specialiter constitutum, in manibus nostris sponte factam et per nos admissam, apud sedem 
|6| praedictam uaccauerint et uaccent ad praesens, nullusque de illis praeter nos hac uice disponere potuerit, reseruatione et decreto obsistentibus supradictis. Et sicut exhibita nobis nuper pro parte dicti Roderici petitio continebat in ciuitate Hispalensi, quae inter alias ciuitates regnorum Hispaniarum 
|7| maior et notabilis, et illius Ecclesia predicta inter alias cathedrales ecclesias dictorum regnorum insignis Metropolitana, in qua notabiles personae in numero copioso, dignitates, personatus, administrationes et officia, canonicatus et prebendas ac portiones aliaqua beneficia ecclesiatica inibi obtinentes 
|8| ac pueri choriales in arte Musicae existunt, nullum Studium Generale seu Collegium Scholarium hactenus fuit, et propterea tam praedicti quam alii pauperes scholares et clerici dictas ciuitatis et dioecesis Hispalensis studere uolentes ad diuersas praedictorum et aliorum extraneorum regnorum, 
|9| in quibus Studium Generale uiget, ab eadem Hispalensi ciuitate per ducenta et triginta miliaria ad minus distantes, et in modo uiuendi multum non sine personarum et rerum suarum maximo incommodo et detrimento se conferre coguntur; euenitque ut dicti pueri postquam ad prouectam 
|10| aetatem perueniunt, a sacrorum ordinum promotione tanquam penitus illiterati et ignari repeliantur et minus idonei reputentur, et propter huiusmodi repulsionem tanquam desperati aliter facere non ualentes ad prophana et saecularia officia et exercitia se conuertant; uerum si in dicta ciuitate Hispalensi 
|11| una domus seu Collegium Scholarium pro uno Rectore et duodecim uel pluribus scholaribus, ac uno et plures doctoribus seu magistris, qui eos in quacumque Facultate instruere deberent, construeretur et aedificaretur seu certa domus seu Collegium per praefatum Rodericum ad huiusmodi usum 
|12| fabricari, construi et aedificari incepta ad totalem perfectionem reduceretur, illique pro Rectoris, scholarium, doctorum, magistrorum, seruitorum et aliarum personarum in eo pro tempore existentium, ac duorum uel plurium capellanorum sustentatione, praestimonia seu praestimoniales portiones aut simplicia bene- 
|13| ficia huiusmodi perpetuo unirentur, annecterentur et incorporarentur, profecto Rector, scholares, doctores, magistri, seruitores et aliae personae in eodem Collegio construendo huiusmodi perpetuo commodius se sustentare ualerent. Pro parte dicti Roderici asserentis fructus, redditus et prouentus praestimoniorum seu 
|14| praestimonialium portionum aut beneficiarum huiusmodi centum et quinquaginta ducatorum auri de Camera, secundum communem extimationem ualorem annuum non excedere, seque tam in constructione domus Collegii huiusmodi, quam pro illis dote usque ad summam duorum millium et quingentorum 
|15| auri similium uel circa de suis propriis bonis iam exposuisse, dotem huiusmodi pro Rectoris, scholarium, magistrorum, doctorum, capellanorum, seruitorum et aliarum personarum sustentatione et manutentione huiusmodi non sufficere, nobis fuit humiliter supplicatum ut domum seu Collegium, in quo Rector 
|16| et duodecim scholares uel plures, ac duo capellani uel plures, ac seruitores esse, eique por eius dote et eorum ac doctorum et magistrorum sustentatione et manutentione, praestimonia seu praestimoniales portiones aut beneficia huiusmodi perpetuo applicare et appropriare, aliasque in praemissis opportune prouidere 
|17| de benignitate Apostolica dignaremur. Nos igitur qui dudum inter alia uoluimus quod in unionibus conmissio fieret ad partes uocatis quorum interesset, quodque omnium bonarum artium disciplinam, et earum Collegia ac Studia nostris potissime temporibus ubique uigere et augeri supremis desideramus affectibus, 
|18| praefatum Rodericum a quibusuis excomunicationis, suspensionis et interdicti aliisque ecclesisticis sententiis, censuris et poenis a iure uel ab homine quauis occasione uel causa latis, si quibus quomodolibct innodatus existit, ad effectum praesentium dumtaxat consequendum harum serie absoluentes 
|19| et absolutum fore censentes, huiusmodi supplicationibus inclinati, in dicta ciuitate Hispalensi unam domum seu Collegium per eundem Rodericum a fundamentis inceptam sed nondum finitam, in Collegium scholarium pro uno Rectore et duodecim uel pluribus scholaribus et magistris et doctoribus, 
|20| necnon ad unum altare capella nuncupatum sub inuocatione Beatae Mariae de IESU constructum et edificatum duas uel plures capellanias perpetuas pro duobus uel pluribus perpetuis capellanis praesbiteris ad nutum Rectoris et scholarium huiusmodi amouibiles qui inibi missas et alia diuina officia 
|21| celebrare, ac ipsorum scholarium et aliarum personarum in dicto Collegio existentium confessiones audire et illis Eucaristiae et alia sacramenta ecclesiastica sine alicuius praeiudicio, etiam tempore interdicti, ordinaria auctoritate appositi ministrare possint, dummodo ipsi causam non dederint huiusmodi interdicto et hoc 
|22| non contingat eis specialiter interdici, autoritate apostolica tenore presentium ereximus et instituimus. Ac illi pro eius dote et Rectoris, scholarium, magistrorum, doctorum et capellanorum et aliarum personarum eiusdem Collegii necessitatum subuentione, et illorum sustentatione et manutentione dotem per 
|23| praefatum Rodericum iam assignatam, nec non praestimonia seu praestimoniales portiones aut beneficia eiusmodi siue premisso siue alio quouis modo, aut ex alterius cuiuscumque persona, seu per similem dicti Roderici uel cuiuscunque alterius resignationem de illis in Romana Curia uel extra eam, etiam coram no- 
|24| tario publico et testibus, sponte facta, uaccent, etiamsi tanto tempore uaccauerint quod eorum uel earum collatio, iuxta Lateranensis statuta Concilii, ad sedem praefatam legitime deuoluta et praestimonia seu praestimoniales portiones aut beneficia huiusmodi dispositioni apostolicae specialiter, uel alias etiam ex eo, quod dictus 
|25| Rodericus illos uel illa obtinens notarius noster existit ut praefertur et, ut a nonnullis asseritur, fructuum et prouentuum Camerae Apostolicae debitorum in partibus illis collector seu unicus subcollector fuit, generaliter reseruata existant et super eis inter aliquos lis, cuius statum praesentibus haberi uoluimus 
|26| pro expresso, pendeat indecissa dummodo eorum uel earum dispositio ad nos hac uice pertineat, cum omnibus iuribus et pertinentiis suis eisdem auctoritate et tenore unimus, annectimus et incorporamus, ita quod liceat ex nunc dicto Roderico, nomine Collegii, et deinde Rectori et scholaribus pro 
|27| tempore existentibus, per se uel per alium seu alios, corporalem praestimoniorum seu praestimonialium portionum aut beneficiorum, iuriumque et pertinenciarium praedictorum possessionem propria auctoritate libere appraehendere et perpetuo retinere illorumque fructus, redditus et prouentus in Rectoris, scholarium, doctorum, magistrorum, 
|28| capellanorum, seruitorum et aliarum personarum huiusmodi sustentationem conuertere, dioecesani loci et cuiusuis alterius licentia super hoc alias minime requisita, praefatum Rodericum, quoad uixerit, et post ipsius Roderici obitum personam seu personas per eum nominandam seu nominandas Collegii et illius bonorum 
|29| huiusmodi administratorem et patronum deputamus. Ac sibi quaecumque statuta et ordinationes sacris canonibus non contraria pro Collegii Rectoris, scholarium, magistrorum, doctorum, capellanarum ac aliarum personarum huiusmodi faelici directione condendi et ordinandi facultatem concedimus. Quae 
|30| postquam condita fuerint, auctoritate apostolica confirmata esse censeantur eo ipso. Praeterea Collegium, rectorem, scholares, magistros, doctores, capellanos, seruitores et alias personas in eodem Collegio cursantes, audientes et legentes ab Archiepiscopi Hispalensis pro tempore existentis 
|31| iurisdictione, dominio, potestate et illius uicariis et officialibus totaliter eximimus, ita quod ordinarius, uicarii, officiales aliquam in Collegium, rectorem, scholares, doctores, magistros, capellanos, seruitores et alias personas huiusmodi, res, bona, etiam ratione delicti, contractus 
|32| uel rei super qua agatur, ubicunque committitur delictum, iniatur contractus aut res ipsa consistat, aliquam iurisdictionem exercere aut superioritatem et auctoritatem habere non possint decernimus. Quodque Collegium Rector, scholares, magistri, doctores, capellani et alias personas in illo 
|33| pro tempore degentes omnibus et singulis priuilegiis, praerrogatiuis, indultis, facultatibus, exemptionibus, inmunitatibus et gratiis generalibus uel specialibus aliis Collegiis Studiorum Generalium dictorum regnorum in genere concessis, et quibus in illis legentes, degentes, audientes 
|34| ac conmorantes utuntur, potiuntur et gaudent, uti, potiri et gaudere, ita quod in eodem Collegio studentes et audientes tantum in Artibus, Logica, Philosophia et Theologia, Iure Canonico et Ciuili Bacchalariatus, Licentiae, Doctoratus et Magisterii Gradus respectiue ad instar aliorum 
|35| Studiorum Generalium dictorum regnorum, postquam cursus suos fecerint, suscipere libere et licite possint et ualeant eadem auctoritate statuimus et ordinamus. Ac sibi desuper concedimus, non obstantibus uoluntate nostra praedicta ac felicis recordationis Innocentii IIII, praedecesso- 
|36| ris nostri contra exemptos edita quae incipit: «Volentes», ac Bonifacii VIII, Romanorum Pontificum praedecessorum nostrorum, constitutionibus et ordinationibus apostolicis, ac statutis et consuetudinibus Ecclesiarum Hispalensis et Pacensis, quibus inter alia caueri dicitur quod nullus prestimonia seu prestimoniales portiones 
|37| aut simplicia beneficia huiusmodi obtinere possit nisi ipsarum ecclesiarum canonicus Hispalensis actu praebendatus aut alias in illis perpetuus beneficiatus existat. Quibus etiam si iuramento, confirmatione apostolica et quauis firmitate alia roboratis fuerint, quibus hac uice dumtaxat illis alias in suo robore 
|38| permansuris specialiter et expresse derogamus contrariis quibuscumque. Aut si aliqui super prouisionibus sibi faciendis de praestimoniis seu praestimonialibus portionibus, ac huiusmodi speciales uel aliis beneficiis ecclesiasticis in illis partibus generales dictae sedis uel legatorum eius literas 
|39| impetrauerint, etiamsi per eas ad inhibitionem, reformationem et decretum uel alias quomodolibet sit processum, quas quidem literas et processus habitos per easdem et inde secuta quaecumque ad praestimonia seu praestimoniales portiones aut beneficia huiusmodi uolumus non extendi, 
|40| sed nullum per hoc eis quoad essecutionem praestimoniorum seu praestimonialium portionum simplicium uel beneficiorum aliorum praeiudicium generari. Et quibuslibet aliis priuilegiis, indulgentiis et literis apostolicis generalibus uel specialibus quorumcunque tenorum existant, per quae praesentibus 
|41| non expressa uel totaliter non inserta effectus earum impediri ualeat quomodolibet uel differri, et de quibus quorumcunque totis tenoribus habenda sit in nostris literis mentio specialis, prouiso quod praestimonia seu praestimoniales portiones aut beneficia propter unionem, annexionem et 
|42| incorporationem huiusmodi debitis non fraudentur obsequiis sed eorum congrue supportentur onera consueta, Nos enim prout est irritum decernimus et inane, si secus super his a quoquam quauis auctoritate scienter uel ignoranter attemptatum forsan est hactenus, uel in posterum contigerit attemptari.
|43| Nulli ergo omnino hominum liceat hanc paginam nostrae absolutionis, erectionis, institutionis, unionis, annexionis, incorporationis, deputationis, concessionis, exemptionis, constitutionis, statuti, ordinationis, indulti, derogationis, uoluntatis et decreti infringere uel ei casu temerario 
|44| contraire. Si quis autem hoc attemptare praesumpserit, indignationem omnipotentis Dei ac beatorum Petri et Pauli apostolorum eius se nouerit incursurum. Datis Romae apud Sanctum Petrum, anno Incarnationis Dominicae millesimo quingentesimo quinto, quarto Idus lulii, 
|45| Pontificatus nostri anno secundo.